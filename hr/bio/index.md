<!--
.. title: Biografija
.. slug: bio
-->

Tomislav Medak je doktorand pri [Centru za postdigitalne kulture](http://www.coventry.ac.uk/research/areas-of-research/postdigital-cultures/) Sveučilišta u Coventryju. Član je teorijskog i izdavačkog tima
[Multimedijalnog instituta](http://www.mi2.hr/), knjižničar-amater projekta [Memory of the World/Javna knjižnica](https://memoryoftheworld.org/), umjetnik u izvedbenom kolektivu [BADco.](http://badco.hr/) i suradnik inicijative [Pravo na grad](http://pravonagrad.org/).

U okviru aktivnosti Multimedijalnog instituta od 2000. godine (su-)organizirao je predavanja, skupove i izložbe te (su-)uređivao izdanja s područja političke teorije, političke ekonomije, taktičkih medija i zajedničkih dobara. U istraživačkom radu bavi se pitanjima tehnolgija, kapitalizma i postkapitalističke tranzicije, s posebnim fokusom na ekonomiji intelektualnog vlasništva i nejednakoj razvijenosti znanosti i tehnologija. Povremeno piše i izlaže o kazalištu, plesu i politici.

Autor je dvaju manjih knjiga: *The Hard Matter of Abstracion* – *A Guidebook to Domination by Abstraction* (V_____erlag für Handbücher, 2016.) i *Shit Tech for A Shitty World* (Aksioma, 2015.). Zajedno s Marcellom Marsom uredio je zbornik *Javna knjižnica* (Što kako i za koga/WHW & Multimedijalni institut, 2015.), s Petrom Milatom *Ideja radikalnih medija* (Multimedijalni institut & Arkzin, 2014.) i sa Sergejom Pristašem *Time and (In)Completion: Images and Performances of Time in Late Capitalism* (BADco., 2014.).

Povremeno radi kao izvođač, dramaturg i redatelj sa zagebačkim
eksperimentalnim izvedbenim kolektivom BADco. Sudjelovao u zajedničkom radu na brojnim umjetničkim djelima, između ostalog predstavama *Ispravci ritma* (2017.), *Spore* (2016.), *Dodatak histerije, ubrzanja... melodrama* (2014.), *Liga vremena* (2010.) i *1 siromašan i jedna 0*. Neke od njih su izvođene diljem Europe, dok je interaktivna instalacija
*Odgovornost za viđeno* predstavljena je i na Venecijanskom bijenalu 2011.
godine.

[Curriculum Vitae](/CV_tmedak_MI2_EN_2018.pdf){target="_blank"}

[Foto](/images/TMedak_large.jpg){target="_blank"}
